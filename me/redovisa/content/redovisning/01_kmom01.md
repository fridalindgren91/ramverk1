---
---
Redovisning kmom01
=========================

### Artiklar

1. Jag har alltid suttit på en windows dator och har därför dålig koll på olika verktyg kring miljön runt PHP som man använder på tex en Mac. XAMPP är något däremot som jag använt mig en hel del av, främst under detta programmet med även runt mina fritidsprojekt där jag jobbar i Wordpress. Även apache har jag erfarenhet av då det är den servern jag använder mig av i XAMPP. 
PHP_CodeSniffer låter väldigt intressant, eftersom det verkar vara något verktyg som man kan använda för att få tydliga error och lite information om hur man kan lösa dom. Det har jag ibland lite problem med och kan sitta rätt länge med ett error innan jag lyckas hitta en lösning på det. 
Namespaces är något som vi har jobbat med i tidigare kurser inom det här programmet men jag vet att jag alltid tyckt att det varit lite klurigt att jobba med så jag har inte superbrakoll på det. 
Composer har vi ju jobbat med under detta programmet så det känner jag igen, men däremot Packagist och PEAR är någonting nytt för mig. Nu när vi startade igång denna kursen hade jag tydligen inte composer installerat som jag trodde eftersom jag är säker på att vi har jobbat med det tidigare. Dessutom krånglade det för mig när jag skulle installera det nu inför denna kursen så jag fick gå igenom det noga igen vilket ju var bra eftersom jag fick fräscha upp minnet runt det igen.
Password Hashing vet jag att vi har jobbat med lite grann i någon tidigare kurs, men jag minns inte vilken kurs det var.
Artikeln nämner några ramverk och jag har inte erfarenhet av något av dem. Wordpress nämns lite snabbt bara i ett annat sammanhang men det är det jag personligen har allra mest erfarenhet av. Jag tycker wordpress är jätteroligt att jobba i och det kommer vara ännu roligare när jag även blir grym i PHP så det ser jag fram emot!

2. Laravel verkar vara det absolut mest populära ramverket inom PHP. Även CodeIgniter, Symfony och Wordpress. Jag har kollat runt lite på olika jobb också ett tag och jag upplever att Drupal är rätt vanligt att använda förutom tidigare nämnda ramverk. Personligen trodde jag att Wordpress skulle ligga högre i popularitet kring PHP ramverk men det finns några andra som ligger högre. Det skulle vara roligt att dyka ned lite i Laravel tycker jag spontant eftersom det verkar vara så himla populärt.
När jag har läst runt lite mer verkar det vara lite oklart om Wordpress räknas till ramverk eller är något annat, ett CMS verktyg och inte ett ramverk. Jag har alltid tänkt mig det som ett ramverk men det verkar vara lite delade meningar om det så det kanske är därför det inte alltid finns med bland PHPs ramverk.

Källor:
https://hackernoon.com/top-8-php-frameworks-in-2019-b6be163605c8
https://raygun.com/blog/top-php-frameworks/
https://www.jetbrains.com/lp/devecosystem-2019/php/?gclid=EAIaIQobChMIyePfxsbf5QIVDsqyCh15MAjZEAAYASAAEgKqXfD_BwE&gclsrc=aw.ds

### Videor

1. Människorna i en community gör ju hela communityn, så jag tror det beror väldigt mycket på vad för människor som är med om det är en bra community eller inte. Jag tror också att ju mer människor som är med gör risken större att den kan spåra ur. Men har man en bra community med bra, trevliga och snälla människor tror jag att det kan vara väldigt trevligt att vara en del av den gemenskapen. Som de berättade i videon fanns det väldigt mycket bra hjälp att få, de hade ju till och med hjälp till med en insamling till den stackars familjen som var utan jobb, och därmed utan pengar, med en nyfödd bebis. Det var väldigt fint tycker jag.

2. Jag trodde innan jag såg filmen att det skulle handla om att vi skulle ta bort alla ramverk, men jag förstod det som att föreläsaren tyckte att fokuset låg lite fel och att vi är lite inramade i olika ramverk. Jag förstod honom som att han tycker att vi mer ska kalla oss PHP utvecklare och använda de ramverk som vi behöver även om vi skulle blanda. Och inte låsa oss så mycket vid att vi endast är till exempel en Laravel utvecklare. Jag håller med honom!
