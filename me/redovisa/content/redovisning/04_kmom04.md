---
---
Redovisning kmom04
=========================

### Hur gick arbetet med att lyfta ut koden ur redovisa-sidan och placera i en egen modul, några svårigheter, utmaningar eller annat värt att nämna?
Jag tyckte först att det var svårt att avgöra exakt vad jag skulle flytta över och vad jag skulle lämna i min redovisa. Jag var lite osäker på om router och controllers skulle flyttas över men jag flyttade till slut över allt som hade med modulen att göra och hade ingenting av det kvar i redovisa. Det visade sig fungera iallafall. Dock fick jag oändligt mycket felmeddelanden kändes det som när jag skulle börja testa min modul. Jag fick lägga till en del rader i composer.json som tydligen behövdes för att kunna testa.

Det var verkligen riktigt klurigt att flytta ut väder modulen. Även testningen var en utmaning, så det tog lång tid för mig att göra detta kmom, fast jag till en början trodde det skulle gå smidigt och inte ta alltför lång tid. Men när jag fastnar på saker så kan det ta tid för mig att lösa det eftersom jag tycker att det är väldigt svårt ibland.

### Gick det bra att publicera på Packagist och ta emot uppdateringar från GitHub?
Den här delen gick väldigt smidigt, det var ju bara att skapa ett konto och göra en koppling till min modul i github, automatiska uppdateringar mellan github och packagist fungerade utmärkt utan att jag behövde göra någonting så det var riktigt skönt.

### Fungerade det smidigt att åter installera modulen i din redovisa-sida med composer, kunde du följa din egen installationsmanual?
Ja det gick bra, jag har testat det flera gånger och det har inte varit några problem alls.

### Hur väl lyckas du enhetstesta din modul och hur mycket kodtäckning fick du med?
Jag fick hög kodtäckning på allt. Det mesta ligger över 90% men en del filer har lite lägre.

### Några reflektioner över skillnaden med och utan modul?
Självklart är det en fördel att bryta ut koden såhär, men för mig har det varit riktigt krångligt så jag har inte känt så positivt över det just när jag försökte traggla mig genom det. Men nu i efterhand kan jag såklart förstå fördelar med att dela upp sin kod, eller lägga upp som en modul. Det kan ju vara så att man inte alltid behöver exakt allt, så kan det vara bra att ha sitt projekt uppdelat i olika delar och så man kan använda det som man behöver. Eller om någon annan ska kunna använda min modul är det ju superlätt att bara installera den.

### Vilket ramverk undersökte du och hur hanterar det ramverket paketering, moduler och versionshantering?
Jag har kollat på ramverket Symfony. Det verkar vara uppbyggt med moduler/plugin som man kan installera och använda i ramverket. De uppdaterar ramverket med ny version vartannat år med en ny stor version, två gånger per år släpper de en mindre uppdaterad version och varje månad släpper de en version som endast fixar buggar. 

### Vilken är din TIL för detta kmom?
Jag har lärt mig hur man installerar en modul i ramverket Anax och jag har lärt mig att använda packagist. Jag har definitivt lärt mig hur jag skapar en egen modul i Anax, svårt men lärorikt kmom!
